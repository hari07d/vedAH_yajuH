<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;ब्राह्मणम् on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/yajuH/taittirIyam/brAhmaNam/</link>
    <description>Recent content in &#43;ब्राह्मणम् on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/yajuH/taittirIyam/brAhmaNam/index.xml" rel="self" type="application/rss+xml" />
    <item>
      <title>देवीं वाचम्</title>
      <link>https://vishvAsa.github.io/vedAH_yajuH/yajuH/taittirIyam/brAhmaNam/devIm_vAcham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/yajuH/taittirIyam/brAhmaNam/devIm_vAcham/</guid>
      <description>दे॒वीं वाच॑म् अजनयन्त दे॒वास्
तां वि॒श्वरू॑पाः प॒शवो॑ वदन्ति ।
सा नो॑ म॒न्द्रेष॒म् ऊर्जं॒ दुहा॑ना
धे॒नुर् वाग् अ॒स्मान् उप॒सुष्टु॒तैतु॑ ।
यद् वाग् वद॑न्त्य् अविचेत॒नानि॑
राष्ट्री॑ दे॒वानां॑ निष॒साद॑ म॒न्द्रा +++(अस्मत्कर्मणि)+++।
चत॑स्र॒ +++(दिग्देवताः)+++ ऊर्जं॑ दुदुहे॒ पयाँ॑सी
क्व॑स्विद् अस्याः पर॒मं ज॑गाम ।
अ॒न॒न्ताम् अन्ता॒द् अधि॒ निर्मि॑तां म॒हीय्ँ
यस्यां॑ दे॒वा अ॑दधु॒र् भोज॑नानि +++(होममन्त्रैरश्नन्ति)+++।
एका॑क्षरां द्वि॒पदा॒ँ॒ षट्॑पदां च
वाचं॑ दे॒वा उप॑जीवन्ति॒ विश्वे॑ ।
वाचं॑ दे॒वा उप॑जीवन्ति॒ विश्वे॑
वाचं॑ गन्ध॒र्वाः प॒शवो॑ मनु॒ष्याः॑ ।
वा॒चीमा विश्वा॒ भुव॑ना॒न्य् अर्पि॑ता</description>
    </item>
    
    <item>
      <title>ब्राह्मणम् - पूर्णपाठः</title>
      <link>https://vishvAsa.github.io/vedAH_yajuH/yajuH/taittirIyam/brAhmaNam/brAhmaNam_full/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/yajuH/taittirIyam/brAhmaNam/brAhmaNam_full/</guid>
      <description>-उट्टङ्कितपाठः पराङ्कुशाचार्यजालक्षेत्राल् लब्धः। अध्ययनसम्पादनसौकर्याभ्याम् अत्र रक्षितः।
ᳶ ᳵ ब्रह्म॒ सन्ध॑त्त॒न्तन्मे॑ जिन्वतम् । ख्ष॒त्त्रꣳ सन्ध॑त्त॒न्तन्मे॑ जिन्वतम् । इष॒ꣳ॒ सन्ध॑त्त॒न्ताम्मे॑ जिन्वतम् । ऊर्ज॒ꣳ॒ सन्ध॑त्त॒न्ताम्मे॑ जिन्वतम् । र॒यिꣳ सन्ध॑त्त॒न्ताम्मे॑ जिन्वतम् । पुष्टि॒ꣳ॒ सन्ध॑त्त॒न्ताम्मे॑ जिन्वतम् । प्र॒जाꣳ सन्ध॑त्त॒न्ताम्मे॑ जिन्वतम् । प॒शून्थ्सन्ध॑त्त॒न्तान्मे॑ जिन्वतम् । स्तु॒तो॑ऽसि॒ जन॑धाः । दे॒वास्त्वा॑ शुक्र॒पाᳶ प्रण॑यन्तु ॥ 1 ॥
सु॒वीरा᳚ᳶ प्र॒जाᳶ प्र॑ज॒नय॒न्परी॑हि । शु॒क्रश्शु॒क्रशो॑चिषा । स्तु॒तो॑ऽसि॒ जन॑धाः । दे॒वास्त्वा॑ मन्थि॒पाᳶ प्रण॑यन्तु । सु॒प्र॒जाᳶ प्र॒जाᳶ प्र॑ज॒नय॒न्परी॑हि । म॒न्थी म॒न्थिशो॑चिषा । स॒ञ्ज॒ग्मा॒नौ दि॒व आपृ॑थि॒व्यायुः॑ । सन्ध॑त्त॒न्तन्मे॑ जिन्वतम् । प्रा॒णꣳ सन्ध॑त्त॒न्तम्मे॑ जिन्वतम् । अ॒पा॒नꣳ सन्ध॑त्त॒न्तम्मे॑ जिन्वतम् ॥ 2 ॥</description>
    </item>
    
  </channel>
</rss>
