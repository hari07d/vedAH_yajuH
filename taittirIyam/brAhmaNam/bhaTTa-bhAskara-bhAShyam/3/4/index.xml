<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/</link>
    <description>Recent content in &#43;४ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/index.xml" rel="self" type="application/rss+xml" />
    <item>
      <title>०१, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/01/</guid>
      <description>वैश्वदेवं काण्डम् । पुरुषमेधः मन्त्रः ब्रह्म॑णे ब्राह्म॒णमाल॑भते ।
भट्टभास्करटीका 1अस्ति पुरुषमेधः पञ्चाहः । तत्रैते पुरुषाः पशवः विधीयन्ते - ब्रह्मणे ब्राह्मणमालभत इत्यादि ॥ चतुर्थ्यन्ता देवताः । द्वितीयान्ताः पशवः । ते च पर्यग्निकृता उत्सृज्यन्ते । वैश्वदेवं काण्डम् ।
ब्रह्मणे ब्रह्मवर्चसाय ब्राह्मणं ब्राह्मजातिवर्णजं ब्रह्मवर्चस्वन्तम् ।
 मन्त्रः ख्ष॒त्त्राय॑ राज॒न्य᳚म् ।
भट्टभास्करटीका क्षत्त्राय क्षतात् त्रायकाय बलाय राजन्यं क्षत्रियजातिं महाबलम् । &amp;lsquo;राज्ञोऽपत्ये जातिग्रहणम्&amp;rsquo; इति नापत्यमात्रं राजन्यः ।
 मन्त्रः म॒रुद्भ्यो॒ वैश्य᳚म् ।
भट्टभास्करटीका मरुतो देवानां विशः तेभ्यः वैश्यं वैश्यजातीयम्, उभयोर्विट्त्वात् ।</description>
    </item>
    
    <item>
      <title>०२, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/02/</guid>
      <description>मन्त्रः गी॒ताय॑ सू॒तम् ।
भट्टभास्करटीका 1गीताय गानाय सूतं क्षत्रियेण ब्राह्मण्यां जातं गानजीविनम् ।
 मन्त्रः नृ॒त्ताय॑ शैलू॒षम् ।
भट्टभास्करटीका नृत्ताय शैलूषं अन्यस्मै स्वभार्याप्रदायिनं नर्तनजीविकम् ।
 मन्त्रः धर्मा॑य सभाच॒रम् ।
भट्टभास्करटीका धर्माय सभाचरं सभायां नित्यं चरन्तं धर्मप्रवक्तारम् ।
 मन्त्रः न॒र्माय॑ रे॒भम् ।
भट्टभास्करटीका नर्माय रेभं मेधाविनं चाटूक्तिकुशलम् ।
 मन्त्रः नरि॑ष्ठायै भीम॒लम् ।
भट्टभास्करटीका नरिष्ठायै कातरायै नरतमा नरिष्ठा कातरतमा, नृषु वा तिष्ठतीति नरिष्ठा अस्वतन्त्रा कातरतमा तस्यै भीमलं भीरुं चपलाक्षमित्येके ।</description>
    </item>
    
    <item>
      <title>०३, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/03/</guid>
      <description>मन्त्रः श्रमा॑य कौला॒लम् ।
भट्टभास्करटीका 1श्रमाय शान्तये कौलालम् । स्वार्थिकोऽण् । यः श्रमेणैव जीवति ।
 मन्त्रः मा॒यायै॑ कार्मा॒रम् ।
भट्टभास्करटीका मायायै विचित्रकरणशक्त्यै कार्मारं लोहकारम् ।
 मन्त्रः रू॒पाय॑ मणिका॒रम् ।
भट्टभास्करटीका रूपाय शुक्लादिकाय मणिकारं माणिक्यादिविविधमणिसंस्कारकर्तारम् ।
 मन्त्रः शुभे॑ व॒पम् ।
भट्टभास्करटीका शुभे शोभायै वपं वप्तारम् । पचाद्यच् । अधोवप्तारमिति केचित् ।
 मन्त्रः श॒र॒व्या॑या इषुका॒रम् ।
भट्टभास्करटीका शरव्यायै शरणशक्त्यै । व्याख्यातं पदम् । इषुसमूहाय वा । इषुकारं इषूणां संस्कर्तारम् ।</description>
    </item>
    
    <item>
      <title>०४, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/04/</guid>
      <description>मन्त्रः स॒न्धये॑ जा॒रम् ।
भट्टभास्करटीका 1सन्धये संघटनायै जारं पारदारिकं स हि संघटयितारमपेक्षते ।
 मन्त्रः गे॒हायो॑पप॒तिम् ।
भट्टभास्करटीका गेहाय वेश्मने उपपतिं प्रज्ञातजारम् । स हि तद्भर्तृर्गृहे तेनानुज्ञात एव तां भुङ्क्ते ।
 मन्त्रः निर्ऋ॑त्यै परिवि॒त्तम् ।
भट्टभास्करटीका निर्ऋत्यै अलक्ष्म्यै परिवित्तं यस्मात्पूर्वं कनीयान् ऊढभार्यः, स हि निर्ऋतिगृहीतत्वात् भार्यां न विन्दते । &amp;lsquo;विन्तेर्विन्नश्च वित्तश्च&amp;rsquo; इति नत्वाभावः । &amp;lsquo;संज्ञायामनाचितादीनाम्&amp;rsquo; इत्युत्तरपदान्तोदात्तत्वम् । आर्त्यै॑ परिविविदा॒नम् ।
 मन्त्रः आर्त्यै॑ परिविविदा॒नम् ।
भट्टभास्करटीका आर्त्यै दुःखाय परिविविदानं ज्येष्ठात्पूर्वमूढभार्यम् । ताच्छीलिकश्शानच्, व्यत्ययेन शपः श्लुः । स हि ज्येष्ठपरिवर्जनेन भार्यां विन्दमानः निन्दिताचारः दुःखभाजनं भवति ।</description>
    </item>
    
    <item>
      <title>०५, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/05/</guid>
      <description>मन्त्रः न॒दीभ्य॑ᳶ पौञ्जि॒ष्टम् ।
भट्टभास्करटीका 1नदीभ्यः पौञ्जिष्टं कैवर्तम्, यो नदीर्न मुञ्चति ।
 मन्त्रः ऋ॒ख्षीका᳚भ्यो॒ नैषा॑दम् ।
भट्टभास्करटीका ऋक्षीकाभ्यः शून्यस्थलीभ्यः । छान्दसं दीर्घत्वम् । नैषादम् । स्वार्थिकोऽञ् । स हि सर्वार्थशून्यः ।
 मन्त्रः पु॒रु॒ष॒व्या॒घ्राय॑ दु॒र्मद᳚म् ।
भट्टभास्करटीका पुरुषव्याघ्राय व्याघ्रवन्मूर्खाचारः पुरुषव्याघ्रः तस्मै दुर्मदं अस्थानमदम् ।
 मन्त्रः प्र॒युद्भ्य॒ उन्म॑त्तम् ।
भट्टभास्करटीका प्रयुद्भ्यः प्रकर्षेण योद्धृभ्यः उन्मत्तं उन्मादिनं, स हि सर्वं प्रबाधते ।
 मन्त्रः ग॒न्ध॒र्वा॒फ्स॒राभ्यो॒ व्रात्य᳚म् ।
भट्टभास्करटीका गन्धर्वाप्सराभ्यः, अप्सरसां अन्त्यलोपश्छान्दसः । व्रात्यं पतितसावित्रीकं त्रैवर्णिकेम्यो निकृष्टम् ।</description>
    </item>
    
    <item>
      <title>०६, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/06/</guid>
      <description>मन्त्रः उ॒थ्सा॒देभ्य॑ᳵ कु॒ब्जम् ।
भट्टभास्करटीका 1उत्सादेभ्यःशरीरक्लेशेभ्यः कुब्जं वक्रापराङ्गं, यस्य सर्वे अवयवा अविधेयाः ।
 मन्त्रः प्र॒मुदे॑ वाम॒नम् ।
भट्टभास्करटीका प्रमुदे प्रकृष्टाय हर्षाय वामनं ह्रस्वाङ्गम्, स हि लघुकायत्वात् प्रहृष्टो भवति ।
 मन्त्रः द्वा॒र्भ्यस्स्रा॒मम् ।
भट्टभास्करटीका द्वार्भ्यः चक्षुरादिभ्यः स्रामं रोगिणम्, द्वाराणां शक्तिहैन्यात् रोगी भवति ।
 मन्त्रः स्वप्ना॑या॒न्धम् ।
भट्टभास्करटीका स्वप्नायान्धं हीनचाक्षुर्ज्ञानं, स्वप्ने हि सर्वे तादृशाः ।
 मन्त्रः अध॑र्माय बधि॒रम् ।
भट्टभास्करटीका अधर्माय बधिरं श्रोत्रज्ञानशूल्यं, स ह्यधर्मबहुलः ।
 मन्त्रः सं॒ज्ञाना॑य स्मरका॒रीम् ।</description>
    </item>
    
    <item>
      <title>०७,  पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/07/</guid>
      <description>मन्त्रः ऋत्यै᳚ स्ते॒नहृ॑दयम् ।
भट्टभास्करटीका 1ऋत्यै ईत्यै ऋतीयतेः &amp;lsquo;इन्सर्वधातुभ्यः&amp;rsquo; इतीन्प्रत्ययः । स्तेनहृदयं स्तेयप्रधानहृदयम् ।
 मन्त्रः वैर॑हत्याय॒ पिशु॑नम् ।
भट्टभास्करटीका वैरहत्याय वीरहत्यायुक्तो वीरहा तद्भावाय पिशुनं गोपनीयानां प्रकाशयितारम् ।
 मन्त्रः विवि॑त्त्यै ख्ष॒त्तार᳚म् ।
भट्टभास्करटीका विवित्यै विवेकाय क्षत्तारं राजस्थानीयमन्त्रिमुख्यम् ।
 मन्त्रः औप॑द्रष्टाय सङ्ग्रही॒तार᳚म् ।
भट्टभास्करटीका औपद्रष्टाय उपद्रष्टा प्रत्यवेक्षिता तद्भावाय । अन्त्यलोपश्छादसः । उद्गात्रादिर्द्वष्टव्यः । सङ्ग्रहीतारं भाण्डागाराध्यक्षं करसंङ्ग्रहकारिणं वा ।
 मन्त्रः बला॑यानुच॒रम् ।
भट्टभास्करटीका बलाय अनुचरं सेवकम् ।
 मन्त्रः भू॒म्ने प॑रिष्क॒न्दम् ।</description>
    </item>
    
    <item>
      <title>०८, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/08/</guid>
      <description>मन्त्रः भायै॑ दार्वाहा॒रम् ।
भट्टभास्करटीका 1भायै त्विषे दार्वाहारं इन्धनानामाहर्तारम् ।
 मन्त्रः प्र॒भाया॑ आग्ने॒न्धम् ।
भट्टभास्करटीका प्रभायै प्रकृष्टत्विषे आग्नेन्धं, यो भूत्यर्थमग्निमिन्धे । कर्मण्यणन्तात् स्वार्थिकोऽण् ।
 मन्त्रः नाक॑स्य पृ॒ष्ठाया॑भिषे॒क्तार᳚म् ।
भट्टभास्करटीका नाकस्य पृष्ठाय अविद्यमानदुःखस्य स्थानस्य यत्पृष्ठं प्रधानभूतं स्थानं तस्मै अभिषेक्तारं स्नापकम् ।
 मन्त्रः ब्र॒ध्नस्य॑ वि॒ष्टपा॑य पात्रनिर्णे॒गम् ।
भट्टभास्करटीका ब्रध्नस्य विष्टपाय आदित्यस्य लोकाय पात्रनिर्णेगं पात्राणां निर्णेक्तारम् । &amp;lsquo;क्विन्प्रत्ययस्य कुः&amp;rsquo; इति कुत्वम्, करणे वा घञ् ।
 मन्त्रः दे॒व॒लो॒काय॑ पेशि॒तार᳚म् ।</description>
    </item>
    
    <item>
      <title>०९,  पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/09/</guid>
      <description>मन्त्रः अर्मे᳚᳚भ्यो हस्ति॒पम् ।
भट्टभास्करटीका 1अर्मेभ्यः गतिविशेषेभ्यः हस्तिपं गजारोहिणम् ।
 मन्त्रः ज॒वाया᳚श्व॒पम् ।
भट्टभास्करटीका जवाय वेगाय अश्वपं अश्वानां पातारम् ।
 मन्त्रः पुष्ट्यै॑ गोपा॒लम् ।
भट्टभास्करटीका पुष्ट्यै गोपालं गवां पालयितारं, गावो हि पुष्टिहेतवः ।
 मन्त्रः तेज॑सेऽजपा॒लम् ।
भट्टभास्करटीका तेजसे अजपालं अजानां पालयितारं, अजा हि तेजस्विनः हविष्ट्वात् ।
 मन्त्रः वी॒र्या॑याविपा॒लम् ।
भट्टभास्करटीका वीर्याय अविपालं अवीनां पालयितारं वीर्यजत्वादवीनां &amp;lsquo;वीर्याद्ध्यसृज्यन्त&amp;rsquo; इति ।
 मन्त्रः इरा॑यै की॒नाश᳚म् ।
भट्टभास्करटीका इरायै अन्नाय कीनाशं कर्षकं, सदा स्वीकारिणमित्यन्ये ।</description>
    </item>
    
    <item>
      <title>१०, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/10/</guid>
      <description>मन्त्रः म॒न्यवे॑ऽयस्ता॒पम् ।
भट्टभास्करटीका 1मन्यवे क्रोधजन्मने दीप्तये अयस्तापं अयस्तापयितारम् ।
 मन्त्रः क्रोधा॑य निस॒रम् ।
भट्टभास्करटीका क्रोधाय निसरं बद्धानां बहिर्निस्सारयितारम् । वधकारिणमेके । शोकायाभिसरं रथपुरस्सरम् ।
 मन्त्रः उ॒त्कू॒ल॒वि॒कू॒लाभ्या᳚न्त्रि॒स्थिन᳚म् ।
भट्टभास्करटीका उत्कूलविकूलाभ्यां कांक्षितादधिकलाभः उत्कूलः, कांक्षितांशो विकूलः, ताभ्यां त्रिस्थिनं त्रिषु स्थितशरीरवन्तं विकलशरीरतया रथमारुह्यैव यो गच्छति ।
 मन्त्रः योगा॑य यो॒क्तार᳚म् ।
भट्टभास्करटीका योगाय अलब्धलाभाय योक्तारं रथस्य ।
 मन्त्रः ख्षेमा॑य विमो॒क्तार᳚म् ।
भट्टभास्करटीका क्षेमाय लब्धपालनाय विमोक्तारं रथस्यैव ।
 मन्त्रः वपु॑षे मानस्कृ॒तम् ।</description>
    </item>
    
    <item>
      <title>११, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/11/</guid>
      <description>मन्त्रः य॒म्यै॑ यम॒सूम् ।
भट्टभास्करटीका 1यम्यै यमस्य स्त्रियै यमसूं पुत्रयमळप्रसविनीम् ।
 मन्त्रः अथ॑र्व॒भ्योऽव॑तोकाम् ।
भट्टभास्करटीका अथर्वभ्यः अभिचारप्रधानेभ्यः शाखाविशेषेभ्यः अवतोकां गर्भविस्राविणीं स्त्रियम् ।
 मन्त्रः स॒व्ँव॒थ्स॒राय॑ पर्या॒रिणी᳚म् ।
भट्टभास्करटीका संवत्सराय बार्हस्पत्ये युगे पञ्चवर्षे प्रथमादीनां संवत्सरादय आख्याः पर्यारिणीं प्रसवकालातिक्रमेण या प्रसूते । जननकालातिक्रमेण या गर्भं धते इत्येके । स्त्रीपुंसौ पर्यायेण प्रतिवर्षं यस्याः प्रमीयेते सेत्यपरे ।
 मन्त्रः प॒रि॒व॒थ्स॒रायावि॑जाताम् ।
भट्टभास्करटीका परिवत्सराय द्वितीयाय अविजातां अप्रसविनीं द्वितीयप्रसवरहिताम् ।
 मन्त्रः इ॒दा॒व॒थ्स॒राया॑प॒स्कद्व॑रीम् ।
भट्टभास्करटीका इदावत्सराय तृतीयाय अपस्कद्वरीं गर्भपरिणामात्प्रागेव ध्वस्तगर्भाम् । अपपूर्वात् स्कन्देरौणादिकः ष्वरच् ।</description>
    </item>
    
    <item>
      <title>१२, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/12/</guid>
      <description>मन्त्रः सरो᳚भ्यो धैव॒रम् ।
भट्टभास्करटीका 1सरोभ्यो धैवरं उभयतो जलं बध्वा तितउना मत्स्यग्राहिणम् ।
 मन्त्रः वेश॑न्ताभ्यो॒ दाश᳚म् ।
भट्टभास्करटीका वेशन्ताभ्यः अत्यल्पाद्भ्यः दाशं बळिशेन मत्स्यग्राहिणम् । नावाऽन्तः प्रविश्य मत्स्यग्राहिणमेके ।
 मन्त्रः उ॒प॒स्थाव॑रीभ्यो॒ बैन्द᳚म् ।
भट्टभास्करटीका उपस्थावरीभ्यः तरुतीरादिपार्श्वोपस्थावरीभ्योऽद्भ्यः बैन्दं बिन्दं जालं तेन जीवतीति छान्दसोऽञ् । उडुबबिदले तरन् यो मत्स्यं गृह्णातीत्यन्ये ।
 मन्त्रः न॒ड्व॒लाभ्य॑श्शौष्क॒लम् ।
भट्टभास्करटीका नड्वलाभ्यः नळसंयुतजलस्थिताभ्योऽद्भ्यः शौष्कलं बळिशजीवनं, महामत्स्यानुत्थाप्य ग्रहीतारमेके ।
 मन्त्रः पा॒र्या॑य कैव॒र्तम् ।
भट्टभास्करटीका पार्याय परतीरप्रभवाय जलाय कैवर्तं कूले मत्स्यानां पुञ्जीकृत्य हन्तारम् ।</description>
    </item>
    
    <item>
      <title>१३, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/13/</guid>
      <description>मन्त्रः प्र॒ति॒श्रुत्का॑या ऋतु॒लम् ।
भट्टभास्करटीका 1प्रतिश्रुत्कायै प्रतिश्रुत्यै ऋतुलं देशराजवार्ताकथनशीलम् । प्रारब्धं सुष्ठु समापयितारमेके ।
 मन्त्रः घोषा॑य भ॒षम् ।
भट्टभास्करटीका घोषाय नादाय भषं अनिबद्धप्रलापिनं वृथा घोषसारम् ।
 मन्त्रः अन्ता॑य बहुवा॒दिन᳚म् ।
भट्टभास्करटीका अन्ताय अन्तवते शब्दाय बहुवादिनं अतिदुर्भाषणकुशलं झडिति वक्तव्यावक्तव्यानाम् ।
 मन्त्रः अ॒न॒न्ताय॒ मूक᳚म् ।
भट्टभास्करटीका अनन्ताय अनिष्ठितशब्दाय मूकं अप्रतिवक्तारं वक्तव्यानाम् ।
 मन्त्रः मह॑से वीणावा॒दम् ।
भट्टभास्करटीका महसे पूजिताय शब्दाय वीणावादं वीगावादनकुशलम् ।
 मन्त्रः क्रोशा॑य तूणव॒ध्मम् ।</description>
    </item>
    
    <item>
      <title>१४, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/14/</guid>
      <description>मन्त्रः बी॒भ॒थ्सायै॑ पौल्क॒सम् ।
भट्टभास्करटीका 1बीभत्सायै पौल्कसं अतिनिकृष्टां जातिम् ।
 मन्त्रः भूत्यै॑ जागर॒णम् ।
भट्टभास्करटीका भूत्यै अभिवृध्यै जागरणं प्रबोधशीलं अवहितम् ।
 मन्त्रः अभू᳚त्यै स्वप॒नम् ।
भट्टभास्करटीका अभूत्यै स्वपनं प्रमादभूयिष्ठम् ।
 मन्त्रः तु॒लायै॑ वाणि॒जम् ।
भट्टभास्करटीका तुलायै परिच्छेदविशेषाय वाणिजं तुलासूत्रजीविनम् । वणिगेव वाणिजः स्वार्थिकोऽण् ।
 मन्त्रः वर्णा॑य हिरण्यका॒रम् ।
भट्टभास्करटीका वर्णाय हिरण्यकारम् । गतम् ।
 मन्त्रः विश्वे᳚भ्यो दे॒वेभ्य॑स्सिध्म॒लम् ।
भट्टभास्करटीका विश्वेभ्यो देवेभ्यः सिध्यलं कुष्ठरोगिणम्, तत्कोपजन्यत्वात्तस्य । &amp;lsquo;सिध्मादिम्यश्च&amp;rsquo; इति लच् ।</description>
    </item>
    
    <item>
      <title>१५, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/15/</guid>
      <description>मन्त्रः हसा॑य पुꣵश्च॒लूमा ल॑भते ।
भट्टभास्करटीका 1हसाय निन्दितहासाय पुंश्चलूं पुंश्चलीम् । व्याख्यातेयम् । पुनरालभतिग्रहणं विस्मरणशीलानामनुग्रहार्थम् ।
 मन्त्रः वी॒णा॒वा॒दङ्गण॑कङ्गी॒ताय॑ ।
भट्टभास्करटीका वीणावादं वीणावादनशीलं गणकं श्रुतिस्वरमण्डलादिगणनविदं च गीताय । अत्रेयं प्रक्रिया - यत्र एकस्यै देवतायै एकः पशुरालभ्यते तत्र देवतां प्रथमं निर्दिश्य पशुं विदधाति । यत्र त्वेकस्यै देवतायै अनेकपश्वालम्भः तत्र सर्वान् पशून् स्वरूपेण दर्शयित्वा पश्चाद्देवतां विदधाति । यथा - &amp;lsquo;वीणावादं गणकं गीताय, तूणवध्मं ग्रामण्यं पाणिसंघातं नृत्ताय, प्राणमपानं व्यानमुदानं समानं तान्वायवे, अथैतानरूपेभ्यः&amp;rsquo; इति ।</description>
    </item>
    
    <item>
      <title>१६, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/16/</guid>
      <description>मन्त्रः अ॒ख्ष॒रा॒जाय॑ कित॒वम् ।
भट्टभास्करटीका 1अक्षराजाय कितवं किं तवेति वर्तमानं धूर्तम् ।
 मन्त्रः कृ॒ताय॑ सभा॒विन᳚म् ।
भट्टभास्करटीका कृताय युगाय सभाविनं सभावन्तं द्यूताय सभायामधिष्ठातारम् । &amp;lsquo;बहुलं छन्दसि&amp;rsquo; इति विनिः ।
 मन्त्रः त्रेता॑या आदिनवद॒र्॒शम् ।
भट्टभास्करटीका त्रेतायै युगाय आदिनवदर्शं मर्यादायां देवनस्य द्रष्टारं परीक्षकम् । आकारो मर्यादायां, दीव्यतेः ल्युटि विनिमयः, लधूपधगुणाभावश्च ।
 मन्त्रः द्वा॒प॒राय॑ बहि॒स्सद᳚म् ।
भट्टभास्करटीका द्वापराय युगाय बहिस्सदं बहिस्सदनशीलं स्वयमदीव्यन्तं द्यूतज्ञम् ।
 मन्त्रः कल॑ये सभास्था॒णुम् ।
भट्टभास्करटीका कलये युगाय सभास्थाणुं अदेवनकालेऽपि सभां यो न मुञ्चति सभायां स्थाणुकल्पः दीव्य[ति]दर्शनकुतूहली स्वयमज्ञः ।</description>
    </item>
    
    <item>
      <title>१७, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/17/</guid>
      <description>मन्त्रः भूम्यै॑ पीठस॒र्पिण॒मा ल॑भते ।
भट्टभास्करटीका 1भूम्यै पीठसर्पिणं यो भग्नचरणः दारुमयपीठावलम्बी भूम्यां सर्पति खञ्जः ।
 मन्त्रः अ॒ग्नयेऽꣳ॑स॒लम् ।
भट्टभास्करटीका अग्रये अंसलं पीनांसम् ।
 मन्त्रः वा॒यवे॑ चाण्डा॒लम् ।
भट्टभास्करटीका वायवे चाण्डालम् । स्वार्थिकोऽण् । अतिकोपनमेके । चडि कोपे ।
 मन्त्रः अ॒न्तरि॑ख्षाय वꣳशन॒र्तिन᳚म् ।
भट्टभास्करटीका अन्तरिक्षाय वंशनर्तिनं वंशाग्रनृत्तजीविनम् ।
 मन्त्रः दि॒वे ख॑ल॒तिम् ।
भट्टभास्करटीका दिवे द्युलोकाय खलतिं केशशून्यशिरसम् ।
 मन्त्रः सूर्या॑य हर्य॒ख्षम् ।
भट्टभास्करटीका सूर्याय हर्यश्वाय हर्यक्षं हरिताक्षम् ।</description>
    </item>
    
    <item>
      <title>१८, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/18/</guid>
      <description>मन्त्रः वा॒चे पुरु॑ष॒माल॑भते ।
भट्टभास्करटीका 1वाचे पुरुषं वाचः पूरकं शरीरम् ।
 मन्त्रः प्रा॒णम॑पा॒नव्ँ व्या॒नमु॑दा॒नꣳ स॑मा॒नन्तान् वा॒यवे᳚ ।
भट्टभास्करटीका प्राणादीन् तस्मिन् शरीरे स्थितान् वायुवृत्तिभेदान् ।
 मन्त्रः सूर्या॑य॒ चख्षु॒राल॑भते ।
भट्टभास्करटीका सूर्याय चक्षुः तस्मिन्नेव शरीरे स्थितम् ।
 मन्त्रः मन॑श्च॒न्द्रम॑से ।
भट्टभास्करटीका चन्द्रमसे मनः । मनसः प्रथमनिर्देशः सर्वप्रवृत्तिहेतुत्वेन तस्य प्राधान्यात् ।
 मन्त्रः दि॒ग्भ्यश्श्रोत्र᳚म् ।
भट्टभास्करटीका दिग्भ्यः श्रोत्रं तत्रस्थम् ।
 मन्त्रः प्र॒जाप॑तये॒ पुरु॑षम् ॥18॥
टीका प्रजापतये सर्वपुरुषसमष्टिभूताय पुरुषं शरीरानुप्रविष्टमात्मानम् ॥</description>
    </item>
    
    <item>
      <title>१९, पुरुषमेधः</title>
      <link>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/brAhmaNam/bhaTTa-bhAskara-bhAShyam/3/4/19/</guid>
      <description>मन्त्रः अथै॒तानरू॑पेभ्य॒ आल॑भते ।
अति॑ह्रस्व॒मति॑दीर्घम् ।
अतिकृ॑श॒मत्यꣳ॑सलम् ।
अति॑शुक्ल॒मति॑कृष्णम् ।
अति॑श्लख्ष्ण॒मति॑लोमशम् ।
भट्टभास्करटीका 1अथैतानित्यादि ॥ एतान् वक्ष्यमाणानतिह्रस्वादीन् पुरुषानरूपेभ्य आलभते । यथा कुत्सितः पुत्रोऽपुत्रः। एव कुत्सितमात्रमत्रापि नञाऽभिधीयते । अतिह्रस्वादयो गताः ।
 मन्त्रः अति॑किरिट॒मति॑दन्तुरम् ।
भट्टभास्करटीका अतिकिरिटः अत्यल्पदन्तः ।
अतिदन्तुरः अत्युन्नतदन्तः ।
 मन्त्रः अति॑मिर्मिर॒मति॑मेमिषम् ।
भट्टभास्करटीका अतिमिर्मिरः अत्यर्थं निमिषन्निमिषद्दृष्टिः ।
अतिमेमिषः सदा विस्फारिताक्षः स्तब्धदृष्टिः । मिषेर्यङ्लुगन्तात् पचाद्यच् ।
 मन्त्रः आ॒शायै॑ जा॒मिम् ।
भट्टभास्करटीका आशायै बुद्धये जामिं अन्येनोढा अन्यस्मै दत्ता, विधवेत्यन्ये । या निवृत्ताधिकारा जामित्वं भजते ऊढदुहितेत्यपरे ।</description>
    </item>
    
  </channel>
</rss>
